<!-- REFERENCES
  https://www.shutterstock.com/search/cyanobacteria
  https://brphycsoc.org/wp-content/uploads/2018/07/Rafael_Martin-Ledo-300x239.jpg
  https://www.wired.com/2013/10/nikon-small-world-2013/ img colonia Chaetoceros debilis (marine diatom 1o premio concorso
-->


<h4 id="def_plankt">Definizione di plankton</h4>
<p>
Partiamo dalle fonti: 
<blockquote>
  living seston [i.e. not-soluted matter], adapted for a life spent wholly or partly in quasi-suspension in open water, and whose powers of motility do not exceed turbulent entrainment
</blockquote>
di Reynolds, C.S. <cite>The Ecology of Phytoplankton. Ecology, Biodiversity and Conservation</cite>, 2006, ed. Cambridge University Press, è una definizione particolarmente esaustiva. Per renderla facilmente comprensibile, una forma più breve, ispirata da quella data in Lalli, C. e Parsons, T., <cite>Biological oceanography: an introduction</cite>, 1997, ed. Butterworth-Heinemann, è che il plankton comprende quegli <b>organismi non in grado di opporsi attivamente al trasporto della corrente</b>, trasportati quindi passivamente da questa.<br>
Una definizione tale si dice <i>polifiletica</i>, ossia che comprende molti gruppi genetici diversi. Esempi di definizioni polifiletiche sono anche "animali quadrupedi" o "animali che volano", per capirci. Qua però andiamo su scale ben diverse: da animali unicellulari, come i batteri, a meduse, crostacei e larve di pesce di qualche millimetro!
<small><a href="#ref_def_plankt">Torna su</a></small>
</p>

<h4 id="colonie">Colonie di plankton</h4>
<p>
Quando più organismi unicellulari si uniscono simbioticamente, senza però essere un organismo unico, si parla di colonia. Il plankton, specie quello non predatore, forma volentieri colonie, come si vede nel video qui sotto, dove più diatomee unicellulari si legano insieme per creare una sorta di vermicello in grado di muoversi rapidamente. Un altro esempio si può vedere nella fotografia vincitrice di <a href="https://www.wired.com/2013/10/nikon-small-world-2013/">questo concorso</a>, che raffigura una colonia di <i>Chaetoceros debilis</i>.
<div class="smart-size">
  <div class="videoWrapper">
    <iframe class="smart-size" src="https://www.youtube-nocookie.com/embed/SPfhjazILYA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
  </div>
</div>
Sottolineo che il riunirsi in colonie può modificare la velocità con cui il plankton affonda, sia modificando la forma, sia producendo sostanze con densità diversa da quella delle cellule (nel <a href=0#def_plankt">già citato Reynolds</a> se ne discute diffusamente).
<br>
Sorge spontaneo chiedersi se questi gruppi di cellule non vadano considerati come un unico organismo unicellulare. Prendiamo le cosiddette <i>amebe sociali</i>, che sembrano muoversi con un'intenzione unica pur essendo molteplici (è il tema dell'<b>intelligenza collettiva</b> e il mio collega Daniele Proverbio l'ha trattato, proprio a proposito delle amebe, nella sua <a href=https://wall.rettorato.unito.it/sia/studenti/intesi/Ricerca_tesi_libera/ricerca_tesi_dettaglio.asp?id_upload=161393&cdl_tesi=&cdl=&matricola=787851">tesi</a>).
La volvox, dal nome tra l'altro accattivante, costituisce un ottimo esempio di salto alla multicellularità: le cellule che la costituiscono appartengono alla macro-categoria che comprende le piante, ma non sono piante, e vivono simbioticamente; di più, hanno anche subito un processo di differenziazione e specializzazione, per cui per esempio alcune costituiscono la membrana che racchiude l'interno, altre si occupano della riproduzione e così via.   
<figure>
  <img class="smart-size" src="https://upload.wikimedia.org/wikipedia/commons/1/1c/Mikrofoto.de-volvox-4.jpg" alt="volvox_img">
  <figcaption>Una colonia di volvox <small>(di Frank Fox, Creative Commons Attribution-Share Alike 3.0 Germany)</small>.</figcaption>
</figure>
Per concludere questa carrellata di esempi, butto là un essere bizzarro che ho scoperto proprio scrivendo queste righe: il <i>sifonoforo</i>. È un altro organismo, coloniale, molto semplice rispetto a un animale, che può però raggiungere dimensioni notevoli, fino a <a href="http://www.siphonophores.org/index.php">40 metri</a>! Inserisco un video che lo mostra in movimento. Per intendere il grado di interdipendenza delle cellule, quelle specializzate per la locomozione sono completamente dipendenti dalle altre per il nutrimento, così come queste non possono muoversi.

<div class="smart-size">
  <div class="videoWrapper video75"><iframe src="https://upload.wikimedia.org/wikipedia/commons/e/e9/Differential-Gene-Expression-in-the-Siphonophore-Nanomia-bijuga-%28Cnidaria%29-Assessed-with-Multiple-pone.0022953.s013.ogv?embedplayer=yes"></iframe></div>
</div>
</div>
<small><a href="#ref_colonie">Torna su</a></small>
</p>

<h4 id="mixotrofia">Mixotrofia</h4>
<p>
Nell'<a href="https://www.sciencedirect.com/science/article/pii/S1434461016000043">articolo</a> <cite>Defining planktonic protist functional groups on mechanisms for energy and nutrient acquisition: incorporation of diverse mixotrophic strategies.</cite>, Mitra, Aditee, et al., Protist 167.2 (2016): 106-120, vengono delineate parecchie strategie di nutrimento: i "puri" autotrofi, ossia fotosintetici, ed eterotrofi, ossia che si nutrono di altri organismi, sono affiancati dai mixotrofi, che mescolano i due modi di nutrirsi. Ci sono mixotrofi innati, che producono da sé i cloroplasti (gli organelli necessari per la fotosintesi), altri invece necessitano di inglobare altri organismi. Gli organismi possono essere "schiavizzati", oppure uccisi e depredati dei loro cloroplasti. Infine, ci sono alcuni mixotrofi selettivi delle loro prede fotosintetiche e altri che non si curano di chi gli fornisca i cloroplasti.<br>
A differenza di quanto creduto in passato, la mixotrofia è la strategia più diffusa nella maggior parte degli ambienti osservati, oltre che negli esperimenti di laboratorio.
<small><a href="#ref_mixotrofia">Torna su</a></small>
</p>


