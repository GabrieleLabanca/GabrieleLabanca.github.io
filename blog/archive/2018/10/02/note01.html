<h4 id="binomial">Distribuzione delle colonne</h4>
<p>
Tenendo conto che la probabilità di incrementare l'altezza di una colonna a una data iterazione è di p=1/L, dove L è la lunghezza in cubetti della linea, quindi appunto uniforme, la probabilità che N colonne abbiano una certa altezza h è
ossia una distribuzione binomiale, che tipicamente descrive i fenomeni che dipendono dalla ripetizione di eventi con una certa probabilità fissata.
<!--$$ P(h,N) = \binom{N}{h} p^h (1-p)^{N-h} $$-->
<img src="img/binomiale.png" class="square-img" style="width:20%">
<small><a href="#refbinomial">Torna su</a></small>
</p>

<h4 id="sqm">Statistica per superfici</h4>
<p>
Quando si possiedono più misure di una medesima quantità, le quali possono differire tra loro, può non essere ovvio quale sia il numero "giusto" da prendere ed è qui che entra in gioco il concetto di <i>media</i>, che stima il valore in qualche modo centrale tra tutti quelli misurati:
<img src="img/media.png" class="square-img" style="width:10%">
<!--$$ \overline{x} = \frac{\sum_{i=1}^n x_i}{n}  $$-->
Per capire meglio il concetto, si può considerare la "media delle differenze tra tutti i singoli valori misurati e la media stessa", che per sua stessa natura risulta essere sempre zero, in quanto le differenze, o scarti, si cancellano a vicenda:
<img src="img/scarto_medio.png" class="square-img" style="width:15%">
<!--
$$ s_x = \frac{\sum_{i=1}^n (x_i - \overline{x})}{n} $$
$$ = \frac{\sum_{i=1}^n x_i}{n}  - \frac{\sum_{i=1}^n \overline{x}}{n}  $$ 
$$ = \overline{x} - \frac{\not{n}\overline{x}}{\not{n}}  = 0$$-->
Un modo per ottenere un risultato diverso da zero, che in effettti dia una stima di quanto l'insieme di misure sia sparso rispetto alla media, è fare la media non degli scarti, ma del loro quadrato; la definizione contiene una radice quadrata, che riporta tutto alle dimensioni giuste (per esempio, se parliamo di lunghezze, il quadrato degli scarti sarebbe espresso in metri quadrati, il che avrebbe poco senso; prendere la radice quadrata fa tornare tutto in metri, la grandezza che ci serve):
<img src="img/scarto_quadratico_medio.png" class="square-img" style="width:15%">
<!--$$ \sigma_x = \sqrt{ \frac{ \sum_{i=1}^n (x_i - \overline{x})^2}{n}   }$$-->

<small><a href="#refsqm">Torna su</a></small>
</p>

<h4 id="vernici">Vernici</h4>
<p>
Dopo qualche ricerca (grazie <a href="https://scholar.google.it/">Google Scholar</a>), ho trovato qualche articolo che parla di modelli di deposizione, ma con approcci differenti da quelli di cui ho parlato, prevalentemente analitici: <a href="http://www.msl.ri.cmu.edu/publications/pdfs/conner_david_c_2002_1.pdf">Conner <i>et al.</i></a> è completo, lungo ed esaustivo, se qualcuno fosse interessato. Le difficoltà primarie in questo tipo di studio sono l'asimmetria del getto di vernice e il fatto che la superficie da verniciare non sia piatta, quindi che la vernice non vi arrivi perpendicolarmente. <br>
Pur non conoscendo molta letteratura, immagino che i modelli di deposizione discreta, come quelli che ho implementato e commentato, siano utili per comprendere i meccanismi microscopici ed eventualmente modellarli in approssimazione; evidentemente la precisione che darebbe un modello a particella singola non bilancerebbe il costo computazionale della simulazione. In effetti, a ben pensarci, qui ho modellato particelle con un'interazione semplicissima, su una linea; nella realtà l'interazione è elettromagnetica, dipende dalla distanza (quindi non basta considerare i cubetti immediatamente vicini) e si dovrebbe parlare di una superficie, scalando molto verso l'alto i costi computazionali.<br>
<small><a href="#ref_vernici">Torna su</a></small>
</p>
