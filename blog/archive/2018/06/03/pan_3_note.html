        <h3>Sezione 3</h3>
<h4>Biblioteca di Repubblica</h4>
      <p>
      <i>18 Le isole Eolie</i> della raccolta <i>L'Italia</i>, volume <i>Sicilia</i>, edita dalla Biblioteca di Repubblica insieme con il Touring Club Italiano: la maggior parte della sezione storica è tratta da qui.
      </p>


      <h4 id="lbbrea"><i>Segni grafici e contrassegni sulle ceramiche dell'età del Bronzo delle isole Eolie</i></h4>
      <p>
      In questo articolo Luigi Bernabò Brea, che studiò l'archeologia di Panarea negli anni '50, descrive la struttura dell'abitato, composto da capanne ovali con una centrale di pianta rettangolare, e i ritrovamenti di ceramiche in esso: gli stili sono quello siciliano, siracusano del bronzo (prevalente), quello appenninico e quello miceneo [pag.3]. La stratigrafia è quasi assente, indicando una breve durata nel tempo dell'abitato. L'aspetto su cui si sofferma in particolare è la presenza di segni e contrassegni su di esse, che attribuisce a una funzione prevalentemente numerale (per esempio in riferimento a i vari elementi di un ordine ricevuto da un artigiano) [pag. 6,7]. Pur riconoscendo elementi di analogia con la Lineare A (alfabeto della cultura minoica di Creta) e in particolare la variante di Φυλακωπή ("Phylakopi", importante centro egeo dell'età del Bronzo), Bernabò Brea esclude che siano indizio di una produzione scritta locale [pag.8], riconducendoli invece all'opera artigiana prima della loro importazione sull'isola [pag.9].
      <small><a href="#pretesto">torna su</a></small>
      </p>


      <h4 id="medaglia"><i>Carta archeologica dell'isola di Basiluzzo</i></h4>
      <p>
      In questo articolo dei primi 2000, Salvatore Medaglia, dopo una breve introduzione di carattere geologico, descrive i ritrovamenti archeologici avvenuti sull'isolotto di Basiluzzo, prospiciente (che bella parola) la costa abitata di Panarea. Poche le testimonianze neolitiche, molte quelle di epoca romana: l'isolotto era sede, infatti, di una <i>villa maritima</i>. La parte che interessa a noi è quella in cui dice «solo <i>Lipara</i> era abitata mentre le altre [...] erano coltivate dai Liparioti», adducendo le testimonianze di Tucidide e Pausania, storici greci antichi; Diodoro, altro storico greco, riporta invece il dettaglio dell'agricoltura in comune sulle isole, tolta Lipari dove sorgeva la città.<small><a href="#incomunita">torna su</a></small>
      </p>

      <h4 id="risorsenaturali">Risorse naturali delle Eolie</h4>
      <p>
      <a href="http://www.treccani.it/enciclopedia/ossidiana/">Ossidiana</a>: categoria di minerali di origine vulcanica, composti prevalentemente di pasta vetrosa. Nell'antichità, a causa della facilità nel ricavarne oggetti taglienti, era oggetto di fiorente commercio e le Eolie, ricche di essa essendo vulcaniche, ne divennero centro di diffusione.<br>
      <a href="http://www.treccani.it/enciclopedia/pomice/">Pomice</a>: roccia di nuovo vulcanica, chiara e porosa (galleggia in acqua). Era utilizzata come abrasivo per la conciatura delle pelli.<br>
      Allume e stagno, il primo necessario per la produzione del <a href="#bronzo">bronzo</a>, il secondo utilizzato nella concia delle pelli, sono altri minerali comuni nelle Eolie.<br>
      Come la dottoressa Mastelloni mi ha sottolineato, la rarità di queste risorse al di fuori dell'arcipelago determinò la sua prosperità in epoca antica.
      <small><a href="#ossidiana">torna su</a></small>
      </p>

      <h4 id="mastelloniLipari"><i>Tracciare le linee, dividere il territorio</i></h4>
      <p>
      [M.A. Mastelloni, Tracciare le linee, dividere il territorio: lo spazio suddiviso e la fondazione di alcune apoikiai d'Occidente, Thiasos 5.2, Convegni, 2016, pp. 7-32]
      L'articolo, pur non parlando esplicitamente di Panarea, bensì di Lipari e Thiasos, la riguarda però indirettamente per i motivi detti nella sezione precedente. Dopo aver notato che la stratificazione di Lipari va dal Neolitico Medio (VI millennio a.C.) all'età romana imperiale, l'articolo espone interessanti ritrovamenti riguardanti i rapporti con Micene: ceramiche importate, o locali a imitazione di quelle micenee, come tazze o idoletti, e l'architettura e i metodi produttivi di stampo decisamente miceneo, farebbero addirittura pensare alla «presenza concreta di gruppi umani micenei» [pag.12].
      Sono riportate inoltre interessanti ipotesi sull'evoluzione toponomastica del luogo, con riferimenti alla letteratura e al mito [pag.14 e seguenti].
      <small><a href="#archiLipari">torna su</a></small>
      </p>




      <h4 id="bronzo">Produzione del bronzo in epoca antica</h4>
      <p>
      Il bronzo è una lega (ossia una soluzione, o se proprio volete dirlo male un misto) di rame (Cu) e Stagno (Sn); come si legge sulla <a href="https://en.wikipedia.org/wiki/Bronze#Technical_information">santa Wikipedia</a>, il bronzo antico aveva una percentuale di stagno (e altri metalli tra cui l'arsenicoi, che col temmo venne però dismesso a causa della sua tossicità) tra il 6 e il 10%. Il bronzo fonde a una temperatura minore del rame: 950°C contro 1084°C.<br>
      Il bronzo divenne importante a al punto che il mestiere del fabbro meritava sepolture rituali con i loro strumenti di lavoro; anche la nascita di figure mitiche come Efesto e Vulcano possono essere ricondotte alla memoria dell'importanza di questo ruolo.<br>
      Una conseguenza indiretta dell'incremento nella produzione metallurgica fu la massiccia deforestazione (i problemi ambientali non sono cosa recente) necessaria per ottenere il combustibile per i forni. Le regioni poco alberate, come l'Egitto, si trovarono costrette a importare legname. Anche l'epopea di Gilgamesh, il più antico poema epico a noi noto, che narra del rovinoso tentativo dell'eroe di abbattere una foresta di cedri, può essere interpretato in quest'ottica; riflettendo la condizione della Mesopotamia, trovatasi soffocata da un'economia che passava dall'essere agricola al necessitare materie prime là scarse. Altri interessanti dettagli, come un riferimento alle leggi di Hammurabi, si trovano <a href="http://mygeologypage.ucdavis.edu/cowen/~GEL115/115CH4.html">qui</a>, al paragrafo "Mining, Smelting, and Fuel"; il sito copre tutta la storia delle tecnologie basate su risorse geologiche [come richiesto dall'autore, rimando al <ahref="http://mygeologypage.ucdavis.edu/cowen/~GEL115/warning.html">copyright</a>.<br>
    Un ultimo aspetto importante è la considerazione delle quantità di combustibile necessarie per produrre metalli: per esempio, per produrre 1kg di rame servono 300kg di carbone. Questo elemento rende evidente che una società basata sul bronzo richiedeva di essere fortemente organizzata. 
    <small><a href="#prodbronzo">torna su</a></small>
      </p>

      <h4 id="storia2">Storia di Lipari</h4>
      <p>
      Nel VI secolo, Lipari entra nella sfera di influenza greca. Prima di essere conquistata dai Romani, si susseguono <a href="#alleanze" id="sfortunatealleanze">sfortunate alleanze</a> con Siracusa e Cartagine, in seguito alle quali l'acropoli viene trasformata in fortezza e subisce una sostanziale recessione; pur riacquistando lo <i>status</i> di città termale dopo la sconfitta dei Cartaginesi, la sfortuna continua: durante la guerra civile, in cui si schierano con Sesto Pompeo, sconfitto nel 36 a.C..<br>
      Siamo ormai ben fuori dall'antichità, quindi procedo avanti veloce: nell'Alto Medioevo l'inospitalità causata dall'attività vulcanica riduce il numero degli abitanti, fino a che nell'836 gli Arabi attaccano e deportano la popolazione di Lipari. L'isola è ora deserta. Nel 1083 vi si insedia un nucleo di monaci benedettini, a partire dal quale sotto il dominio normanno avviene il ripopolamento. 1544: Khain ad-Din "Barbarossa", al comando della flotta turca durante la guerra tra Francia e Sacro Romano Impero, saccheggia e devasta Lipari. Nuovo ripopolamento, poi secoli incerti tra scorrerie piratesche. Ultimo periodo di prosperità nell'800, dovuto allo sviluppo dell'agricoltura e delle attività marinare, che si concluerà con le massicce immigrazioni del secolo scorso.
      <small><a href="#storiacontinua">torna su</a></small>
      <p>

      <h4 id="alleanze">Alleanze di Lipari in epoca antica</h4>
      <p>
      Ripesco dalla libreria il libro teatro di caterve di 5 e 6 al ginnasio, <i>La memoria del tempo</i> di Antonio d'Itollo. Parlare di Siracusa vuol dire parlare della Guerra del Peloponneso, 431-404 a.C., che la vide alleata di Sparta contro l'invadente egemonia marittima di Atene: l'eterna e tanto romanzata rivalità tra Dori e Ioni, tra aristocrazia e democrazia (almeno in teoria). Ma veniamo ai fatti. Dopo la breve pace di Nicia (421), Atene riprese il conflitto, che risultò per lei in una rovinosa sconfitta coincidente con la spedizione contro Siracusa: Alcibiade, a capo dell'esercito ateniese e fautore del ritorno in guerra, fu accusato opportunisticamente di empietà e fuggì a Sparta, da cui si vendicò dei suoi concittadini guidandola alla vittoria. Gli Ateniesi, però, e mi rifaccio al capitolo della Biblioteca di Repubblica, non riuscirono a prendere Lipari: furono i Cartaginesi, anch'essi ostili a Siracusa, a conquistarla. <br>
      Dopo la riconciliazione con Cartagine, avvenuta prima della Guerre Puniche (264-241 e 218-202 a.C.), che videro Roma violare i trattati di non-belligeranza per ampliare la propria influenza sulla Sicilia. Cartagine, come si sa, fu sconfitta e ai suoi alleati toccò sorte poco migliore (almeno Lipari non fu rasa al suolo e cosparsa di sale!).<br>
      Avanti veloce fino alla morte di Cesare, 44 a.C., dopo cui gli avversari Gneo Pompeo e il figlio Sesto Pompeo (insieme con molti altri: Cesare aveva molti nemici) si contrappongono a Ottaviano (non ancora Augusto). Lipari, l'abbiamo capito, sceglie male e con la sconfitta di Sesto nella battaglia di Messina (36 a.C.) viene punita per il suo ruolo nel bloccare strategicamente i rifornimenti diretti a Roma attraverso il Tirreno.Tuttavia le Eolie piacciono proprio a tutti e presto vengono restaurate a luogo termale.
      <small><a href="#sfortunatealleanze">torna su</a></small>
      </p>

      <h4 id="facies">Facies</h4>
      <p>
      Il termine, <a href="http://www.treccani.it/enciclopedia/facies_%28Dizionario-delle-Scienze-Fisiche%29/">mutuato dalla geologia</a> dove si riferisce all'insieme di caratteri che definiscono una formazione rocciosa, assume in contesto archeologico il significato di insieme di elementi caratterizzanti di un'epoca storica e cultura in un dato luogo.
      <small><a href="#upfacies">torna su</a></small>
      </p>

      <h4 id="anfore">Anfore da nerd</h4>
      <p>
      Eh sì, non c'è campo che si salvi dalla nerdaggine. Per scaldarci, il termine viene dal greco ἀμφορεύς ("amphoréus"). Poi entriamo nel vivo: tale Dressel a fine '800 studiò uno straordinario ritrovamento di anfore romane e decise di classificarle. Il risultato si trova <a href="https://www.abc.se/~pa/mar/dressel.htm">qui</a> e consiste in un elenco numerato di forme d'anfora, che consente in base alla somiglianza di stimare l'epoca di produzione delle stesse.      
      <small><a href="#nerd">torna su</a></small>
      </p>







        <br>



























      </div> <!-- closes main -->

      <!-- Mail address -->
      <script>
window.onload=function(){
  create_mail();
  blog_main(); // in full_blog.js
}
function create_mail(){
  var user = 'gabrielelabanca',
  domain = 'gmail.com',
  mail_element = document.getElementById('email');
  mail_element.innerHTML = user + '@' + domain;
}
// Buttons
function open_home(){window.open("https://gabrielelabanca.github.io/");}
function open_random(){window.open(current_rnd_url);}
      </script>

      <!-- Global site tag (gtag.js) - Google Analytics -->
      <script async src="https://www.googletagmanager.com/gtag/js?id=UA-113897937-1"></script>
      <script>
window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'UA-113897937-1');
      </script>

  </body>
</html>




